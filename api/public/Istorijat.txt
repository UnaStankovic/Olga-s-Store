Gospođa Olga,poznata i kao dama sa belim šeširom, rođena je 1931. godine u Beogradu. Ceo radni vek provodi na Kalemegdanu(sada već 61 godinu, a nadamo se i jos mnogo više),
  pa je zbog toga zovu i legendom Kalemegdana. Gospođa koja danas ima 85 godina, je najstariji radnik na Kalemegdanskoj Tvrđavi.
  Još od davne 1955. godine ona je radila, najpre, u Muzeju Šumarstva i lova (danas poznatiji kao Prirodnjački muzej)
  sve do 1990. godine, kada se penzionisala. Tokom rada u muzeju napisala je knjigu "Beli zeka decu čeka", inspirisana sopstvenim, kao i detinjstvima
  mnogobrojne dece koju je svakodnevno vidjala na Kalemegdanu. Knjiga je dobila naslov po statui belog zeke koja je stajala na prozoru muzeja i time privlačila
  mnogobrojnu decu. Nakon penzionisanja nije zelela da se povuče u kuću, kao većina ljudi danas,
   već je odlučila da se bavi onime što najviše voli - turistima. Zbog svoje ljubavi prema turistima ona se već više od 20 godina
   trudi da svakog turistu pozdravi sa osmehom i lepim rečima, kao i suvenirima koje prodaje po najnižim cenama u gradu. Paleta proizvoda
 koje prodaje možda nije najveća, ali veliki broj proizvoda sama pravi uz pomoć svoje ćerke i unuke, kao što su na primer jedinstveni setovi
sa kovanim novcem koji je veoma popularan među strancima. Stranci je naprosto obožavaju i mnogi od njih žele da se slikaju sa njom,
pa tako se ona nalazi na slikama sa ljudima sa svih strana sveta, a vrlo često je i intervjuišu za različite vrste tv emisija. Njena posvećenost
i energija vredni su svakog divljenja ako se uzme u obzir da je ona na poslu svaki dan od pola 8 do 8 leti, a nešto kraće zimi i da posao nastavlja
kada dođe kući
